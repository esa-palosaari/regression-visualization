
25.3.
*** Viikot 10-11 ***
*Muutaman rivin kuvauksen mitä luokkia on lisätty tai päivitetty ja mitä 
toimintoja niissä on saatu toteutettua (vaikka olisi keskenkin)

Lisätyt luokat ja toiminnot:
- OLSModel.scala
    1. Matriisien kertolaskut ja käänteismatriisin laskeminen toimivat.
    2. PNS-menetelmän normaaliyhtälön laskeminen toimii.
- Drawing.scala
    1. Kuvan piirtäminen ja tallentaminen PNG-tiedostoon onnistuu.
    2. Kuvaan pystyy piirtämään datapisteitä.
    3. Kuvaan pystyy piirtämään regressiosuoran.
    4. Kuvan koordinaattiakseleille voi kirjoittaa skaalautuvia numeroarvoja
       (vaatinee vielä kehitystä)
- DataReader.scala
    1. abstraktille luokalle abstrakti tiedostonlukumetodi
- CSVReader.scala
    1. tiedostonlukemisen alkua
    
*Mitä metodeja / toiminnallisuuksia on saatu testattua ko. luokissa, että ne 
toimivat oikein?

    - Käänteismatriisin laskeminen oikein
    - Regressioyhtälö lasketaan oikein
    - Regressioyhtälön jäännökset lasketaan oikein
    - Drawing-luokan toiminnallisuus lähinnä silmämääräisesti, mutta myös
      joitain yksikkötestejä y- ja x-akselin ääriarvoille, kun
      pisteitä ja regressiosuoraa yritetään sovittaa samaan kuvaan

*Mitä mahdollisia hankalia virheitä on esiintynyt ja onko niitä saatu 
ratkaistua?

    - Normaaliyhtälön laskeminen oli erityisen hankalaa. Se ratkesi lopulta
      sen avulla, että debuggasin println:ää käyttäen eli tulostin välituloksia.
    
    - Kuvan piirtämisessä on aavistuksen haasteellista se, että koordinaatiston
      origo on kirjastossa vasemmassa yläkulmassa. Haasteellista on myös visua-
      lisoinnin toimivaksi saaminen eri skaaloille.
    
*Mikä on käytetty työmäärä tänä aikana 5 tunnin tarkkuudella

    20?

*Oletko edellä vai jäljessä projektisuunnitelmassa arvioimaasi tilannetta suurin 
piirtein tässä vaiheessa

    Hankala arvioida, koska olen päätynyt tekemään asioita hieman toisessa
    järjestyksessä kuin projektisuunnitelmaan on kirjattu. Korkeintaan viikon
    jäljessä. Suunnitelmassani on juuri viikko puskuria. Tällä hetkellä
    työn alla on datan lukeminen. Sen jälkeen komentorivikäyttöliittymä ja
    lopuksi melkein kaikista toiminnoista vaihtoehtoinen versio (regressiomalli,
    tiedostoformaatit, käyttöliittymä) ja koodin parantelua. 
    

*** Viikot 9-10 ***
*Muutaman rivin kuvauksen mitä luokkia on lisätty tai päivitetty ja mitä 
toimintoja niissä on saatu toteutettua (vaikka olisi keskenkin)

Lisätyt luokat ja niiden toiminnot:
- Data.scala 
    1. datasetin alustaminen kaksiulotteisella taulukolla liukulukuja
    2. automaattinen muuttujannimien luonti
- Model.scala (abstrakti luokka regressiomalleille)
    1. määrittelyt yhtälölle, jäännöksille ja sovituksille
    2. kaikkien aliluokkien käytössä olevan puuttuvien tietojen poisto (listwise
       deletion) ja uuden datasetin luonti
    3. tarkistus, että datasetissä on tarpeeksi rivejä ja sarakkeita jotta
       malli voidaan sovittaa
- OLSModel.scala (Ordinary Least Squares Model, Model.scalan implementaatio)
    1. käyttää puuttuvien tietojen poistoa
    2. lisää dataan ykkösvektorin malliin vakiomuuttujaa varten (intercept)
    3. pohja normaaliyhtälön laskemiselle

*Mitä metodeja / toiminnallisuuksia on saatu testattua ko. luokissa, että ne 
toimivat oikein?

    - Kun datapisteitä tai nimiä ei ole, Data palauttaa Nonen
    - Data ja Model palauttavat oikeat nimet
    - Data palauttaa oikeat datapisteet
    - Mallit palauttavat oikean poikkeuksen, kun ne alustetaan tyhjällä Datalla
    - Data palauttaa oikean poikkeuksen, kun datavektorit ovat eri suuret
    - OLSModel palauttaa oikein Nonet kun mallia ei ole sovitettu
    - Mallin sovite ja jäännökset ovat olemassa mallin sovittamisen jälkeen
    - Mallia varten luotua fitteData-oliota ei ole olemassa ennen sovittamista

*Mitä mahdollisia hankalia virheitä on esiintynyt ja onko niitä saatu 
ratkaistua?
    
    Paljon pieniä virheitä, jotka ovat ratkenneet yksikkötestien 
    ja Googlen avulla

*Mikä on käytetty työmäärä tänä aikana 5 tunnin tarkkuudella

    Olisikohan noin 15 tuntia?

*Oletko edellä vai jäljessä projektisuunnitelmassa arvioimaasi tilannetta suurin 
piirtein tässä vaiheessa

    Hieman jäljessä. Ensimmäisillä viikoilla oli odottamattoman paljon muita
    asioita tehtävänä (tentti, harjoituksia ja luentoja) enkä ollut varannut
    aikaa Data-luokan tekemiseen. En kuitenkaan ole paljoa jäljessä. 
    Suunnitelman mukaan minulla pitäisi olla nyt regressiomallit valmiina ja
    datan lukemisen testien kirjoitus aloitettuna. Regressiomallit valmistunevat
    päivässä tai kahdessa.